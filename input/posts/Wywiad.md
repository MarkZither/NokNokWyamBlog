Title: Jakich nieruchomości szukają klienci z noknok.pl w Krakowie? Wywiad z dr inż. Duszovą.
Published: 2017-11-17
Tags:
- klient popytowy
- wywiad
- statystyki
---

W przeciągu ostatnich kilku miesięcy baza klientów [noknok.pl](http://noknok.pl/) znacznie się rozwinęła i liczy obecnie ponad 800 klientów poszukujących nieruchomości do kupienia lub wynajęcia. Pomyśleliśmy, że warto przyglądnąć się tym danym* i dokonać pierwszej analizy dotyczącej klientów popytowych. 

W analizowaniu danych pomogła nam dr inż. Annamaria Duszová. 

Zapraszamy do lektury wywiadu przeprowadzonego przez Justynę Lianę, współzałożycielkę platofmy [noknok.pl](http://noknok.pl/).

![enter image description here](https://lh3.googleusercontent.com/-M4Lwtb3LXLQ/Wg7Tp8A_puI/AAAAAAAAAZk/kSNvEi3C1h4VERwpJXNv4SDdzYT6RVFHQCLcBGAs/s700/INTERVIEW.jpg "INTERVIEW.jpg")


----------


**Justyna**: Pani doktor, dzisiaj chcielibyśmy przyglądnąć się danym dotyczącym Krakowa i okolic. Czy da się już wysunąć jakieś wnioski co do klientów popytowych?

**dr inż. Duszová**: Najliczniejszą grupę wprowadzonych klientów na [noknok.pl](http://noknok.pl/) stanowią klienci kupujący mieszkania, zatem da się już mówić o średnim budżecie w obrębie tej grupy, jednak ilość danych jest zbyt mała, by określić najbardziej pożądane lokalizacje i dokonać wnikliwej analizy.

**Justyna**: Czy podzieli się pani z nami swoimi spostrzeżeniami?

**dr inż. Duszová**: Średni budżet klienta kupującego to 6 310 zł/m2. Najbardziej popularny klient [noknok.pl](http://noknok.pl/) to klient poszukujący mieszkania około 70 m2 do 467 000 zł.  

**Justyna**: Nasi użytkownicy mogliby stwierdzić, że to dosyć nietypowy metraż oraz że przeciętny nabywca nie planuje przeznaczyć takiej kwoty na zakup nieruchomości mieszkaniowej.

**dr inż. Duszová**: Tutaj należy zaznaczyć, że ograniczamy się do danych tylko z [noknok.pl](http://noknok.pl/) - są to klienci wprowadzeni przez pośredników nieruchomości. Jak rozumiem, agent niekoniecznie wprowadza wszystkich klientów, zwykle wprowadza klientów, dla których na dany moment nie ma w swojej ofercie odpowiedniej nieruchomości. Spójrzmy także na dane z portalu [Morizon.pl](http://morizon.pl/) odnośnie średniej ceny mieszkania w Krakowie. Średnia cena 1 m2 w październiku 2017  to 7407 zł (https://www.morizon.pl/ceny/krakow/). Różnica wynosi około 15%. Klient sprzedający chce zarobić jak najwięcej, nabywca chce kupić możliwie jak najtaniej – nie ma w tym nic zaskakującego. Sugeruje to jednak, że dane [noknok.pl](http://noknok.pl/) są poprawne. 

**Justyna**: Co z klientami, którzy poszukują mieszkań do wynajęcia?

**dr inż. Duszová**: Przeciętny najemca z [noknok.pl](http://noknok.pl/) szuka w Krakowie dwupokojowego lokum, około 55 m2, do 1928 zł. Możemy założyć, że mówimy tutaj o studentach i młodych rodzinach.  

**Justyna**: Serdecznie dziękuję za poświęcony nam czas. Ostatnie pytanie z mojej strony: kiedy moglibyśmy określić pożądane przez klientów lokalizacje i wrócić do rozmowy?

**dr inż. Duszová**: Z tego co zauważyłam, w przypadku waszej platformy najbardziej aktywne pod względem wprowadzanych klientów są duże biura nieruchomości, takie jak Bracia Sadurscy czy Expander Nieruchomości oraz inne średniej wielkości agencje. Aby móc lepiej porównać dane i jednoznacznie określić topowe osiedla, dzielnice i lokalizacje, chciałabym zobaczyć klientów, którzy zgłaszają się do mniejszych biur, a także ogólny wzrost liczby użytkowników.

**Justyna**: Ja również bardzo chciałabym to zobaczyć :-), a także przekonać się jak agenci zareagują na nasze statystyki. 
Jeszcze raz dziękuję pani za pomoc.


----------


*Dane dotyczą wszystkich wprowadzonych ofert, zarówno klientów udostępnianych publicznie, jak i klientów udostępnianych jedynie w obrębie danego biura i pochodzą z ostatnich 40 dni. Błędnie wprowadzone oferty zostały wykluczone, a klienci poszukujący nieruchomości w trzech różnych dzielnicach zostali zliczeni tylko raz. 


----------


Masz uwagi lub sugestie co do naszych statystyk? W każdej chwili możesz się z nami skontaktować. [FORMULARZ KONTAKTOWY](https://noknok.pl/Home/Kontakt).


----------


Wpis na blogu został wysłany mailowo zarejestrowanym użytkownikom 17.11.2017 r. Kopiowanie danych bez naszej zgody jest zabronione.
