Title: Klient popytowy i nowe możliwości
Published: 2017-05-01
Tags: 
  - klient popytowy współpraca
  - aplikacja
  - wyszukiwarka klientów 
---


**Współpraca się opłaca**

By „walczyć” z deweloperami, zdecydowana większość biur chce ze sobą współpracować. Media społecznościowe mogą posłużyć za idealny przykład. Na Facebook’u powstaje coraz więcej grup networkingowych, skupiających agentów, którzy chętnie dzielą się informacjami o swoich poszukiwaniach. Głośno jest również o inicjatywie [WSPOLPRACUJE.PL](http://wspolpracuje.pl/), a jej pomysłodawczyni, Barbara Chalińska, w artykule „Współpraca między biurami nieruchomości - klucz do satysfakcji klienta”, opublikowanym na [gratka.pl](http://gratka.pl/), wyraźnie podkreśla potrzebę wzajemnego udostępniania ofert.


**Wartość klienta popytowego**

W czasach, gdy na rynku nieruchomości, zarówno pierwotnym jak i wtórnym, jest więcej mieszkań niż potencjalnych klientów, agenci nieruchomości powinni dokładać wszelkich starań, aby codziennie podnosić standardy obsługi klienta popytowego. Deweloperzy idą na rekord w liczbie oddawanych inwestycji. „Prawie 51 tys. mieszkań oddanych w IV kw. 2016 r. do użytku to wynik najlepszy od dziewięciu lat. Więcej, bo 57,7 tys., oddano ich tylko w IV kw. 2008 r., czyli w szczycie poprzedniego boomu mieszkaniowego”. (źródło: [krn.pl](https://www.krn.pl/artykul/mieszkaniowa-hossa-bez-wzrostu-cen,2807)) Nie znaczy to jednak, że agencje nieruchomości powinny „darować sobie” klientów kupujących mieszkania deweloperskie.

